Fragmentorum quae ex vetustiore Graecorum poesi elegiaca ad nos pervenerunt emendatio
eadem de causa difficilior hodie est lentiusque procedit, de qua facilior procliviorque olim fuit de·
pravatio. Nimirum sermo perpetuus ab uno ad alterum rite traducens continuumque sententiarum
ordinem suppeditans intellectum oculosque librariorum adiuvat ducitque; in fragmentis hoc admi-
niculo destitutis praeter vitia vulgaria facile etiam a genuino qui inter singula enuntiata suit
nexu aberratur, quo fit ut saepe, quo tandem spectet sive tota sententia sive singulae eius par-
tes, incertum sit atque adeo prorsus obscurum. Hoc autem in integris quidem carminibus ex
iis quae praecedunt et quae secuntur haud difficulter plerumque colligitur, in his fragmentis cum
ex ipsis locis corruptis enucleandum sit, diligentius solito acriusque in hanc rem inquirendum est:
ut ex ils quae reliqua de genuinis sunt consilium poetae ita perspiciamus ut corruptis certam ad·
hibere possimus medicinam. Cui rei multo minus etiam quam alibi, in his reliquiis truncis muti·
lisque sufficit, temptando singula emendationem quaerere, imo ad dissipandas singulares quibus
haec fragmina operta sunt caligines necesse est ut comparatis singulis quorum vestigia super·
sunt dictis cuiusnam illa sententiae latioris partes possint fuisse strenue pensitemus. Si certa
sententia definiri nequit, incerta manet emendatio„ sin summa sententia in aperto est, hac duce
singula adcurate tractanda. si denique, quod rarius fit, plurium sententiarum optio datur, ten-
tatis singulis ea praeferenda. ex qua maxime codicum depravationes explicentur. 'Hanc igitur
Theognidea tractandi rationem in hac commentatione explicare exemplisque inlustrare in animo est.

Quae v. 575 seq. leguntur:
Οἵ με φίλοι προδιδοῦσιν, ἐπεὶ τόν γ’ ἐχθρὸν ἄλεῦμαι
, ὥστε κυβερνήτης χοιράδας εἰναλίας.

tam inania sunt, ut apertum sit singularum partium quod olim fuit vinculum prorsus immutatum
esse. Non restituisse illud qui tentarunt: οἵ με φίλοι προδιδοῦσι, μάτην ἐχθρούς ἆρ’ ἄλεῧμαι
et οἵ με φίλοι προδιδοῦσιν, ἐπίστιον ἐχθρὸν ἆλεῦμαι et οἵ με φίλοι προδιδοῦσιν, ἐγώ δὲ τὸν
ἐχθρὸν ἅλεῦμαι, ipsi non dubito quin senserint. quid igitur? Duo enuntiata sunt: ‘amici me pro-
dunt' et ‘inimicum certe fugio'. Iam cogitanti quomodo haec potuerint inter se conexa esse, in
mentem veniet sententia utrumque complectens: ‘etiamsi me amici produnt, tamen inimicum uti—
que fugio cet.', eamque genuinam sententiam esse etiam vocula γὲ tamquam testis locuples con—
firmat. Haec autem sententia enuntiabitur, si ubi nunc ἐπεὶ legitur, ἔμπης scripserimus et initio
κεί pro οἱ. Si igitur correxerimus:

